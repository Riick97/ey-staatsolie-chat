

### Algemene overgangsregeling wetgeving en

### bestuur Land Curaçao^1

```
Art. 1
Behoud rechtskracht tot
intrekking of wijziging
```
**1.** Alle op het tijdstip van inwerkingtreding van de Staatsregeling in Curaçao geldende
landsverordeningen, landsbesluiten, houdende algemene maatregelen en andere
besluiten van regelgevende aard van de Nederlandse Antillen, alsmede eilandsveror-
deningen en eilandsbesluiten, houdende algemene maatregelen van het eilandgebied
Curaçao blijven van kracht, totdat zij met inachtneming van de Staatsregeling zijn
gewijzigd of ingetrokken.
**2.** Het bepaalde in het eerste lid geldt niet voor de in de Bijlage A en B bij deze **Uitzonderingen**
landsverordening vermelde landsverordeningen, landsbesluiten, houdende algemene
maatregelen en andere besluiten van regelgevende aard van de Nederlandse Antillen,
alsmede eilandsverordeningen en eilandsbesluiten, houdende algemene maatregelen
van het eilandgebied Curaçao.

```
Art. 2
Behoud rechtskracht tot
intrekking of wijziging
```
Besluiten van de Nederlandse Antillen en van het eilandgebied Curaçao die niet van
regelgevende aard zijn en op het tijdstip van inwerkingtreding van de Staatsregeling
in Curaçao rechtskracht hebben, behouden hun rechtskracht, totdat zij met inachtne-
ming van de Staatsregeling zijn gewijzigd of ingetrokken.

```
Art. 3
Handhaving bestuursorga-
nen
```
De op het tijdstip van inwerkingtreding van de Staatsregeling van Curaçao in het ei-
landgebied Curaçao bestaande bestuursorganen blijven gehandhaafd, totdat zij met
inachtneming van de Staatsregeling door andere organen zijn vervangen of zijn op-
geheven.

```
Art. 4
Overgang rechten en ver-
plichtingen
```
Met ingang van de datum van inwerkingtreding van de Staatsregeling van Curaçao
gaan alle rechten en verplichtingen naar burgerlijk recht van het eilandgebied Curaçao
over op het land Curaçao.

```
Art. 5
```
**1.** De in artikel 1 bedoelde landsverordeningen van de Nederlandse Antillen en ei- **Overgang status**
landsverordeningen van het eilandgebied Curaçao verkrijgen de staat van landsver-
ordeningen van Curaçao.
**2.** De in artikel 1 bedoelde landsbesluiten, houdende algemene maatregelen van de
Nederlandse Antillen en eilandsbesluiten, houdende algemene, maatregelen van
het eilandgebied Curaçao verkrijgen de staat van landsbesluit, houdende algemene
maatregelen van Curaçao.
**3.** De in artikel 1 bedoelde andere besluiten van regelgevende aard van de Nederlandse
Antillen verkrijgen de staat van ministeriële regeling met algemene werking van Cu-
raçao.

```
Art. 6
```
**1.** In de tekst van de regelingen die ingevolge artikel 5 de staat van landsverordening, **Aanpassingen**
landsbesluit houdende algemene maatregelen of ministeriële regeling van Curaçao
verkrijgen, vinden met toepassing van de volgende leden van dit artikel de aanpassin-
gen plaats die als gevolg van het verkrijgen van deze nieuwe hoedanigheid noodza-
kelijk zijn.
**2.** Waar melding wordt gemaakt van het land de Nederlandse Antillen of het eiland-
gebied Curaçao, treedt daarvoor in de plaats het land Curaçao.

1 A.B. 2010-

**Algemene overgangsregeling wetgeving en bestuur Land Curaçao 1** art. 6


**3.** Waar melding wordt gemaakt van de eilanden of eilandgebieden Curaçao, Bonaire,
de Bovenwindse Eilanden, Sint Maarten, Saba of Sint Eustatius of voorzien wordt in
gevallen die samenhangen met de gedecentraliseerde staatsinrichting van de Neder-
landse Antillen, vervallen de desbetreffende artikelen of gedeelten van artikelen,
voor zover zulks uit de gewijzigde rechtsorde voortvloeit.
**4.** Waar onderscheid wordt gemaakt tussen procedures op het eiland Curaçao en de
overige eilanden van de Nederlandse Antillen, wordt de voor Curaçao geldende rege-
ling gevolgd.
**5.** Waar melding wordt gemaakt van ambten, organen, instellingen, diensten of
kantoren van de Nederlandse Antillen of van het eilandgebied Curaçao, treden
daarvoor in de plaats de overeenkomstige met inachtneming van de Staatsregeling
ingestelde ambten, organen, instellingen, diensten of kantoren van het land Curaçao.
**6.** Waar melding wordt gemaakt van het Hof van Justitie van de Nederlandse Antillen,
treedt daarvoor in de plaats het Gemeenschappelijk Hof van Justitie van Curaçao,
Aruba, Sint Maarten en van Bonaire. Sint Eustatius en Saba, als bedoeld in de Rijkswet
Gemeenschappelijk Hof van Justitie.
**7.** Waar voor de uitvoering van taken van het land wordt voorzien in de medewerking
of tussenkomst van eilandelijke organen en waar voor de uitvoering van taken door
een eilandgebied wordt voorzien in de medewerking of tussenkomst van landelijke
organen, vervallen de desbetreffende artikelen of gedeelten van artikelen, voor zover
voor deze medewerking of tussenkomst in de gewijzigde rechtsorde geen plaats meer
is.
**8.** Waar melding wordt gemaakt van uitvoering of nadere regeling bij eilandsveror-
dening, treedt daarvoor in de plaats uitvoering of nadere regeling bij landsbesluit,
houdende algemene maatregelen.
**9.** Waar van enige beslissing beroep wordt opengesteld op de eilandsraad of een
commissie daaruit, treedt daarvoor in de plaats beroep overeenkomstig de bepalingen
van de Landsverordening Administratieve Rechtspraak.
**10.** Waar melding wordt gemaakt van de gezaghebber, treedt daarvoor in de plaats
de minister tot wiens taak de betreffende aangelegenheid behoort of een door deze
aan te wijzen ambtenaar.
**11.** Waar aan de gezaghebber is opgedragen eden af te nemen, treedt daarvoor in
de plaats de Gouverneur.
**12.** Waar melding wordt gemaakt van de gezaghebber of het plaatselijk hoofd van
Politie als bevoegde instantie tot het afgeven van een bijzondere last tot het binnen-
treden van woningen, vervalt de betreffende aanduiding.
**13.** Waar melding wordt gemaakt van het plaatselijk hoofd van Politie treedt daarvoor
in de plaats de minister van Justitie of een door hem aan te wijzen ambtenaar.
**14.** Waar melding wordt gemaakt van algemene verordeningen wordt deze term
vervangen door: wettelijke regelingen.
**15.** Waar melding wordt gemaakt van bedragen luidend in de geldeenheid van de
Nederlandse Antillen treden daarvoor in de plaats gelijkluidende bedragen in de
geldeenheid nader door Curaçao en Sint Maarten overeen te komen bij onderlinge
regeling als bedoeld in artikel 38 van het Statuut.
**16.** Verwijzingen naar andere artikelen, andere regelingen of andere onderdelen
daarvan, worden waar nodig aangepast.
**17.** Voor zover dit niet reeds uit de voorgaande leden van dit artikel voortvloeit,
worden aanduidingen en formuleringen die met de gewijzigde rechtsorde niet meer
in overeenstemming zijn, daarmee in overeenstemming gebracht of geschrapt.

**Art. 7
Vaststelling bij landsbe-
sluit**

**1.** Voor zover dit niet reeds uit de voorgaande leden van dit artikel voortvloeit, worden
aanduidingen en formuleringen die met de gewijzigde rechtsorde niet meer in over-
eenstemming zijn, daarmee in overeenstemming gebracht of geschrapt.
**2.** Bij eilandsbesluit vastgestelde ontwerpen van landsbesluiten, als bedoeld in het
eerste lid, verkrijgen op het tijdstip van inwerkingtreding van de Staatsregeling de
staat van landsbesluit van Curaçao.

**1** art. 7 **Algemene overgangsregeling wetgeving en bestuur Land Curaçao**


**3.** De met toepassing van artikel 6 aangepaste teksten van regelingen die de staat
van ministeriële regeling van Curaçao verkrijgen, worden bij beschikking van de mi-
nister van Justitie vastgesteld.
**4.** Bij de vaststelling, bedoeld in het eerste en derde lid, wordt de wettelijke spelling
van de Nederlandse taal gebruikt. Zonodig worden artikelen vernummerd en leden
van artikelen genummerd of vernummerd.

```
Art. 7A^2
Plaatsing geconsolideerde
tekst
```
De geconsolideerde tekst van de wettelijke regelingen die met toepassing van deze
landsverordening zijn gewijzigd, worden op voordracht van de Minister van Justitie,
bij landsbesluit vastgesteld. Het landsbesluit wordt in het Afkondigingsblad geplaatst
met de aanduiding "GT".

```
Art. 7B^3
Aanwijzigingen voor opma-
ken geconsolideerde tekst
```
De voor een regeling eerst verantwoordelijke minister past bij het opmaken van de
geconsolideerde tekst van een wettelijke regeling de volgende aanwijzingen toe:
_a._ bepalingen die op het tijdstip van inwerkingtreding van de Staatsregeling reeds
waren uitgewerkt dan wel wijzigingen van andere regelingen inhouden, worden ge-
schrapt;
_b._ verwijzingen naar andere artikelen, andere regelingen of andere onderdelen
daarvan, worden, waar nodig, aangepast;
_c._ aanduidingen en formuleringen die met de geldende rechtsorde niet meer in
overeenstemming zijn, worden daarmee in overeenstemming gebracht of geschrapt;
_d._ de op dat moment gangbare spelling van de Nederlandse taal wordt gebruikt;
_e._ zonodig worden artikelen vernummerd en leden van artikelen genummerd of
vernummerd.
